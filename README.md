# Remmie
*Een klein apparaatje dat gebruikers zal ondersteunen bij het leren beheersen en hebben van paniekaanvallen.* 

*Projectteam: Sid De Munck*

*2024-2025*

## Samenvatting
De toenemende druk in de maatschappij heeft een directe invloed op de mentale gezondheid van veel mensen. Door lange wachtlijsten bij psychologen en soms een aanmeldstop, blijft hulp vaak uit of vertraagd. Vooral het aantal mensen dat last heeft van paniekaanvallen groeit, wat een urgent maatschappelijk probleem vormt. 

Op basis van interviews en benchmarkingonderzoek is vastgesteld dat er behoeft is aan een laagdrempelige en directe ondersteuning bij paniekaanvallen. Het ontwikkelde product bestaat uit een compact apparaatje in combinatie met een gebruiksvriendelijke app. Het apparaat maakt gebruikt van visuele, auditieve en tactiele signalen om de gebruiker stap voor stap door een paniekaanval te begeleiden en kalmering te bevorderen.

Daarnaast ondersteunt het product het leren herkennen en hanteren van paniekgevoelens via principes uit 'interoceptieve exposure' - een methode waarbij lichamelijke sensaties bewust worden opgezocht en geoefend, zodat angst voor deze signalen vermindert. Zo help het product niet alleen op crisismomenten, maar draagt het ook bij aan het opbouwen van langdurige veerkracht.

Deze oplossing helpt gebruikers grip te krijgen op hun situatie en biedt ondersteuning op momenten dat professionele hulp (nog) niet beschikbaar is.

## Introductie
Het groeiende bewustzijn rond mentale gezondheid, het afnemen van stigma en de toegenomen prestatiedruk zorgen voor een stijging in het aantal mensen dat psychologische hulp zoekt. Deze toename zet de geestelijke gezondheidszorg onder druk, met lange wachtlijsten en aanmeldstops tot gevolg[^1]. Eén op de acht Vlamingen kampt met een angststoornis, waaronder paniekstoornissen een aanzienlijk aandeel vormen.

Dit project richt zich op het ontwikkelen van een ondersteunend product voor mensen met paniekaanvallen. Het doel is om gebruikers te helpen zelfstandig met hun klachten om te gaan, waardoor het beroep op psychologische hulp kan worden verminderd. Hierdoor kan het indirect bijdragen aan een verlichting van de druk op de zorgsector.

Bestaande hulpmiddelen blijken vaak te algemeen of onvoldoende afgestemd op de noden van mensen met paniekaanvallen. Bovendien ontbreekt het aan producten die deze problematiek bij de kern aanpakken, bijvoorbeeld door het toepassen van technieken uit de klinische praktijk zoals interoceptieve exposure.

Het voorgestelde product, in combinatie met een bijhorende app, biedt ruimte voor personalisatie, snelle activatie (<10 seconden), en een toegankelijke interface. De nadruk ligt op discretie, gebruiksgemak en effectiviteit – zodat ondersteuning altijd binnen handbereik is.

## Methodologie semester 1
Het ontwerpproces volgt een duidelijke en gestructureerde aanpak, waarbij stap voor stap van  probleem naar oplossing werd gewerkt. Drie hoofdfasen zijn te onderscheiden: onderzoek, conceptontwikkeling en prototype & testen. Elke fase bouwt verder op de inzichten uit de voorgaande en strekt zich uit over twee semesters.

Semester 1: onderzoek en concept
In het eerste semester vond een individueel onderzoek plaats naar het onderwerp paniekaanvallen. Hierbij werd uitgebreid literatuuronderzoek gedaan, evenals benchmarking en het afnemen van drie interviews om inzicht te verkrijgen in de gebruikersbehoeften. De verzamelde data werden geanalyseerd en samengebracht in een persona en een WWWWWH-analyse. Op 31 november 2024 werd het eerste concept gepresenteerd, waarna alle teams werden samengesteld. 

Vervolgend werd binnen het team samengewerkt aan ideeontwikkeling via brainstormsessies. Er werden storyboards en eenvoudige prototypes gemaakt. Deze prototypes werden in twee testwaves door zeven gebruikers geëvalueerd. Wave 1 richtte zich op het concept, terwijl wave 2 de noodzaak van een ondersteunende app onderzocht. Parallel hieraan werd een literatuurstudie uitgevoerd naar 'interoceptieve exposure', een therapeutische methode bij paniek.

Semester 2: verdieping en verfijning
Het tweede semester richtte zich op drie deelonderzoeken: 'The Human Body', 'The Human Senses' en 'The Human Mind'.

- Bij 'The Human Mind' werd de antropometrie van het menselijke hand bestudeerd om een geschikte productvorm te bepalen. Op basis van gebruikerstesten werd een voorkeursontwerp geselecteerd.
- 'The Human Senses' onderzocht hoe trillingen en muziek optimaal ingezet kunnen worden om kalmering te bieden. Er werd getoetst met prototypes en literatuur over muziekfrequentie geraadpleegd.
- Binnen 'The Human Mind' lag de focus op de intuïtiviteit van de interface. Met behulp van de 'Wizard of Oz'-methode werd onderzocht hoe gebruikers verschillende signalen interpreten.

Met de verkregen inzichten werd een werkend prototype ontwikkeld, bestaande uit elektronica gekoppeld aan een Protopie Connect-interface en een fysieke (niet-werkende) behuizing. Dit prototype vormt de basis voor verdere tests en de eindpresentatie, ondersteund door een productvideo.

FOTO AANGEPASTE METHODOLOGIE
![methodologie](https://github.com/MattizV/UCD/blob/main/fotos/methodologiesemester1.png) 

## Discovery
### Doelstellingen
In dit project wordt er gestreefd naar een product dat helpt bij het verlagen van de druk op de psychologische sector. Met de hedendaagse producten is dit momenteel nog niet mogelijk waardoor er dus wordt gezocht naar een product dat hier wel aan kan bijdragen. De doelstellingen binnen deze discovery fase zijn: achterhalen wie de gebruiker is en wat de noden en behoeften van deze gebruiker zijn. 
Wij formuleerden de opdracht uiteindelijk als: "Hoe kunnen we op een betere manier mensen die last hebben van een paniekstoornis ondersteunen met behulp van zelfhulp(tools) aan de hand van technologie?"

### Materiaal en methoden
Na het bepalen van een doelgroep werd er doormiddel van deskresearch en gebruikersinterviews inzicht verkregen in het probleem. 

Uit de Public Health Monitor 2023 kwamen een aantal zeer schokkende cijfers naar boven. Maar liefst 22% van de Vlaamse bevolking kampt met psychische stoornissen, waarvan 12% met angststoornissen [^2]. Een paniekstoornis is een onderdeel binnen de angststoornissen. 
Naast online naar cijfers zoeken werd er ook een benchmarking onderzoek (n=10) uitgevoerd naar de reeds bestaande hulpmiddelen voor paniekaanvallen. Dit was belangrijk om een beter inzicht te krijgen in welke methoden door de mens als goed werden gezien en welke juist absoluut niet.
Hierbij werd gekeken naar wat het product net zo goed of slecht maakt en wat de speciale eigenschappen van het product zijn. Uit deze reeds bestaande producten kunnen we eventueel enkele elementen laten terug komen in ons eigen product. 


Ook werden er drie gebruikersinterviews afgelegd. Hiervan zijn het protocol, rapport en informed consent terug te vinden in de bijlagen. 
Om het interview op te stellen werd er gestart vanuit de onderzoeksvraag: “Hoe kunnen technologie-gebaseerde zelfhulpmiddelen effectief worden ingezet om mensen met paniekaanvallen beter te ondersteunen en tegelijkertijd de druk op de wachtlijsten voor psychologische hulp te verminderen?”. Ook werd er dieper ingegaan op de vragen: “Wat zijn de belangrijkste voorwaarden waaraan het product moet voldoen?” en “Welke oplossingen bestaan er nu al? En wat is er goed/slecht aan?”.

Uit de verzamelde inzichten konden de steeds herhalende antwoorden worden geclusterd, deze vormen dan ook de basis van het product. In de tabel zijn verschillende functies geordend op hoe belangrijk ze worden gezien door de gebruiker. De meest belangrijke elementen zijn dus discretie, compactheid en gebruiksgemak.

![functies](https://github.com/MattizV/UCD/blob/main/fotos/grafiek.png)

### Resultaten
Met de verkregen informatie uit de interviews kon er een rapport, een persona en een WWWWWH model worden opgesteld. 
Een paar zeer opvallende en veel voorkomende wensen die in de interviews aan bod kwamen zijn:
-	Nood aan emotionele geruststelling van een (vertrouwde) persoon
-	Toegankelijk en makkelijk te gebruiken
-	Discreet in gebruik
-	Manier om het apparaat te personaliseren naar eigen wensen

Al snel werd het idee verkregen om een klein apparaatje te produceren dat als luidspreker zou dienen, met eventueel hierbij horend een app. 

### Conclusies en implicaties
Uit het vooronderzoek is het duidelijk geworden aan welke aspecten het apparaat moet voldoen. Het meest belangrijke aspect is dat het toestel de gebruiker tot rust moet kunnen brengen bij paniek. Naast deze functie is een trainingsfunctie bij het toestel ook zeer belangrijk om op deze manier de druk op de psychologische sector effectief te verlagen. Dit vormt een soort cyclisch proces, wanneer er tijdens de training nood is aan een hulpmiddel om te kalmeren, kan dit meteen gebruikt worden. 
Het is dus duidelijk dat er een nood is aan een variatie van functies. Daarnaast is het ook belangrijk dat de gebruiker snel kan overschakkelen tussen de aangeboden functies. Er zal daarom een manier moeten gezocht worden om al deze functies in een klein apparaatje te steken dat effectief, compact en esthetisch is. 

## Definition
### Doestellingen
In de definition fase is het doel om te kijken hoe reeds bestaande oplossingen die op de markt zijn kunnen worden aangepast en/of gebruikt. Dit werd gedaan door middel van twee waves. Hierin was de bedoeling om vast te stellen welke methoden het meest effectief zouden werken bij het kalmeren van mensen met een paniekaanval en op welke manier dit moet worden aangebracht. 
De bedoeling is om naar de sterke en zwakke punten te zoeken en op deze manier een concept te vinden dat een effectief hulpmiddel biedt. 
### Materiaal & methoden
Om de doelstellingen van de Definition-fase te bereiken, werd gebruikgemaakt van een combinatie van onderzoeksmethoden:
#### 1. Gebruikertesten
Er werden twee waves uitgevoerd waarin telkens zeven respondenten werden geïnterviewd en prototypes moesten uittesten. Bij elke wave werd de focus op een ander aspect gelegd. Gebruikers konden hun verwachtingen, behoeften en frustraties in kaart brengen.
Bij de eerste wave lag de focus op verschillende manieren om ademhalingsoefeningen aan te brengen. Het uitvoeren van ademhalingsoefeningen is de meest gebruikte manier om rust terug te vinden bij het hebben van paniek. Dit kan zeer discreet en overal worden uitgevoerd, een belangrijke factor in wat het product uiteindelijk ook moet kunnen. 
Met behulp van low-fidelity prototypes konden de respondenten met behulp van kleuren, trillingen, geluid van de zee, klok, timer of stem de ademhalingsoefeningen uitvoeren. 


<p align=center>  
  <img src="fotos/device_test_wave_1.png") alt=testlocatie width=50% />
</p>
<p align=center>  
  <img src="fotos/tril_protoype.jpg") alt=testlocatie width=50% />
</p>
 
In de tweede wave lag de focus op het onderzoeken of een bijhorende app een absolute must zou zijn of net niet. Hiervoor werden drie prototypes gemaakt: één zonder app, een hybride-versie en een volledig app-gebaseerd. Deze prototypes werden in gesimuleerde scenario’s, zoals een drukke openbare ruimte en een rustige omgeving, getest. Respondenten moesten bepaalde oefeningen opstarten, geluiden aanpassen of trillingen activeren.


<p align=center>  
  <img src="fotos/device_test_wave2.png") alt=testlocatie width=50% />
</p>
<p align=center>  
  <img src="fotos/device_input.png") alt=testlocatie width=50% />
</p>

Tijdens deze gebruikerstesten werd er gebruik gemaakt van role-playing. Op deze manier kon er snel en intuïtief worden getest hoe de prototypes gebruikt konden worden in geval van paniek. Elke respondent tekende vooraf een informed consent.

#### 2. Literatuur onderzoek
Ook werd er een literatuuronderzoek uitgevoerd naar interoceptieve exposure. Dit is een techniek die gebruikt wordt in de klinische psychologie waarbij iemand bewust lichamelijke sensaties gaat opwekken die angst of paniek gaan oproepen. Dit wordt dus gebruikt om te leren hoe men met deze gevoelens kan omgaan in plaats van ze te vermijden.
Dit onderzoek is een zeer belangrijk deel van de definition fase aangezien hieruit is gebleken dat er nog geen enkel product bestaat dat mensen helpt ondersteunen bij het uitvoeren van deze methoden. 
(link naar onderzoek)

### Resultaten
Uit de verzamelde data werden er enkele duidelijke patronen zichtbaar:
#### 1. Gebruiksvriendelijkheid
Gebruikers gaven aan dat het apparaat intuïtief en direct bruikbaar moet zijn, vooral tijdens een paniekaanval. Complexe interfaces of trage reactietijden vergroten de stress. Tijdens het hebben van een paniekaanval is het heel moeilijk om zelf een hulpmiddel te activeren. Dit moet dus zo snel en makkelijk mogelijk kunnen gebeuren.
#### 2. Discretie en draagbaarheid
Het apparaat moet compact en onopvallend zijn, zodat het zonder schaamte in publieke ruimtes kan worden gebruikt. Fysieke knoppen zijn in bepaalde scenario's praktischer dan app-bediening. Het verder uitwerken van een hybride systeem (app-product) is dus een goede oplossing.
#### 3. Effectiviteit van signalen
- Visueel (leds): Lichtpatronen werden als effectief ervaren bij ademhalingsbegeleiding. 
- Auditief (speaker): Natuurlijke geluiden, zoals het geluid van de zee, bleken rustgevend en intuïtief. 
- Tactiel (trilling): Trillingen waren nuttig voor sommigen, maar storend voor anderen. Dit legt de nadruk op hoe belangrijk de mogelijkheid is om het product te personaliseren. 
#### 4. Personalisatie
Gebruikers hechten veel waarde aan de mogelijkheid om instellingen zoals lichtintensiteit, geluidsvolume en trillingspatronen aan te passen via de app.
#### 5. App
In een drukke omgeving bleek fysieke bediening op het apparaat zelf sneller en intuïtiever, terwijl in rustigere omgevingen app-bediening meer flexibiliteit bood.

### Conclusies & implicaties
Deze inzichten tonen aan dat een hybride aanpak, waarbij zowel fysieke knoppen als app-functionaliteit worden geïntegreerd, de meeste gebruikersvoordelen biedt. De combinatie van visuele, auditieve en tactiele feedback, samen met personalisatiemogelijkheden, vormt de kern van een effectief ontwerp voor het product.
Het gebruiken van natuurlijke geluiden bleek uit de eerste wave het meest effectieve hulpmiddel bij ademhalingsoefeningen. Lichtpatronen op het toestel werken ook zeer effectief. De effectiviteit bij het gebruik van trillingen is zeer verschillend. Daarom dus de mogelijkheid tot personalisatie. 
Uit de tweede wave kon worden besloten dat fysieke bediening van een apparaat effectieve werkt in drukkere omgevingen. Een app is meer effectief in rustigere contexten.
De implicaties voor het ontwerp zijn duidelijk: het product moet een hybride interactiemodel combineren, waarbij fysieke bediening en app-functionaliteit samenwerken. Daarnaast is verdere verfijning van de feedbacksignalen noodzakelijk, zodat ze effectief zijn zonder overweldigend te worden.

Designrequirements:
-	Hoofdfuncties moeten binnen de 5 seconden bediend worden.
-	Subfuncties moeten binnen de 10 seconden bediend worden.
-	Het product moet overal te gebruiken zijn.
-	Het product moet onopvallend kunnen worden gebruikt. 
-	Eventueel gebruikte LED lampjes moeten ook zichtbaar zijn overdag.

Uit deze requirements kan er al een schts gemaakt worden van hoe het product er mogelijks zou uitzien:
![sketch_remmie](https://github.com/MattizV/UCD/blob/main/fotos/sketch_remmie.png)

## Bill of materials
<p align=center>  
  <img src="fotos/schema_BillOfMaterials.png") alt=testlocatie width=50% />
</p>

<table align=center>
        <tr>
            <th></th>
            <th>Product/ Materiaal</th>
            <th>Prijs (Bulk - Enkel)</th>
        </tr>
        <tr>
            <td>Behuizing</td>
            <td>PLA</td>
            <td>~ €18/kg</td>
        </tr>
        <tr>
            <td>Microcontroller</td>
            <td>Adafruit Trinket M0</td>
            <td>€6.87 - €8.59</td>
        </tr>
        <tr>
            <td>Battery pack</td>
            <td>3V battery pack</td>
            <td>€0.44</td>
        </tr>
        <tr>
            <td>Trilmotor</td>
            <td>Grove Vibration Motor</td>
            <td>€2.50</td>
        </tr>
        <tr>
            <td>Speaker</td>
            <td>RS Pro 117-6046</td>
            <td>€2.23 - €2.43</td>
        </tr>
        <tr>
            <td><strong>Totaalprijs (Zonder PLA kosten)</strong></td>
            <td></td>
            <td><strong>€12.04 - €13.96</strong></td>
        </tr>
    </table>

## Methodologie semester 2
??

## Developing
In de developing fase ligt de focus meer op het optimaliseren van de fysieke ergonomie, de cognitieve en de sensoriële ergonomie. Dit wil zeggen dat er wordt gewerkt naar een verfijning van het product. Frictiepunten worden hierbij actief opgespoord en weggenomen om de gebruikservaring te optimaliseren. Er zal worden gefocust op verschillende lichaamsgerelateerde maten voor het ontwerp (rekening houdend met variatie in ergonomie zoals leeftijd, geslacht, cultuur). Ook zal het gebruiksgemak en de functionaliteit geoptimaliseerd worden (gebruikmakend van principes zoals usability en UX design). 

In deze fasen wordt niet alleen aandacht besteed aan de fysieke vorm en het gebruiksgemak, maar ook aan het integreren van ondersteunende technologieën zoals feedbacksystemen en sensoren om de werking van het product te versterken (zoals design principle: zichtbaarheid, feedback en UX design).

### The human body 
#### Doelstellingen
De eerste stap binnen de developing fase is het bepalen van de optimale grootte en vorm van het product. Er wordt op zoek gegaan naar welke vormen als aangenaam worden ervaren door de gebruikers en welke absoluut niet. Door het herontwarren van de betrokkenen werd het duidelijk wie er allemaal geraakt werd door het product en welke ergonomische eisen zij stellen. Er wordt rekeningen gehouden met de ergonomische richtlijnen zoals antropometrie en biomechanica. Dit in combinatie met het zoeken naar afmetingen die voor een zo groot mogelijke groep van gebruikers als aangenaam worden ervaren. Het doel hiervan is om aan 'design for diveristy' te doen in plaats van 'Procrustean thinking'. 

Naast de vorm en afmetingen van het toestel is ook de fysieke bediening ervan van cruciaal belang. Daarom werd in een afzonderlijke deelopdracht onderzocht welke besturingsmethode het meest geschikt is wanneer het toestel zonder pp moet functioneren. De nadruk hierbij ligt op het gebruiksgemak, foutgevoeligheid en betrouwbaarheid tijdens fysieke contact met het toestel. Aangezien dit onderzoek deel uit maakt van 'the human body', werd dit later aangevuld. 

#### Materiaal & methoden
Voor dit onderzoek werden negen verschillende prototypes uitgeprint met een 3D printer in PLA. Alvorens deze prototypes konden worden gemaakt, werd er een vooronderzoek gedaan naar de antropometrie. Hierbij werd er gezocht naar wat de afmetingen zijn voor handen van vrouwen en mannen gecombineerd, binnen een leeftijdscategorie van 18 - 65 jaar. 
Na het doorzoeken van de DINBelg 2005 [^3] en een ander zeer interessant artikel [^4] over het onderzoek naar afmetingen van 'hand tools' werden er de eerste ideeën uitgewisseld. 

In dit onderzoek wordt er gefocust op 'design for the mean'. Dit betekent dat het product geoptimaliseerd is voor het gemiddelde van de populatie, met dekking voor 90% van de gebruikers (P5-P95), volgens het protocol voor percentielgedreven ontwerp. 
Bij het berekenen van P90 voor de handlengte, de belangrijkste afmeting in dit geval, bij het gebruiken van de waarden die terug werden gevonden in de DINBelg 2005 worden volgende waarden terug gevonden:

P90: voor 90% => z = +1.28 (bron: Bastiaan Baccarne. (2024). Tabel 5 Populations & diversity in design + fysieke ergonomie - z-table. Cursus Gebruiksgericht Ontwerpen.)

P90 = µ + z*σ = 189 + 1.82 * 12 = 210.84 mm

Als het product zorgt dat het met een handlengte van 210.84 mm wordt gemaakt, is het op 90% van de gebruikers afgestemd.

Bij het doorzoekenen van de DINBelg 2005 en ander relevant onderzoek werd er specifiek gefocust op de Belgische bevloking. De gegevens die hieruit voortkwamen zijn representatief voor diverse gebruikers in België en dienen als basis voor de ontwerpkeuzes die specifiek gericht zijn op de Belgische context. 

![tabelhanden](https://github.com/MattizV/UCD/blob/main/fotos/tabelhanden.png)
![volgordeprototypes](https://github.com/sidmunck/UCD/blob/main/fotos/volgordeprototypes.png)

Als evaluatie methode voor dit onderzoek werd er gebruik gemaakt van de Comfort Questionnaire for Hand Tools (CQH). Deze vragenlijst wordt gebruikt om het comfort van handgereedschappen te beoordelen en heeft dus in zekere mate enkele gelijkenissen met het doel van deze test. 
De testen vonden plaats in een huiselijke omgeving waarbij de testpersoon elk prototype één voor één moest vasthouden en gebruiken. Het Think Aloud protocl, en later het Question Asking protocol, werden toegepast. Ook werd er gevraagd aan de testpersoon het prototype als zitten, wandelend... te gebruiken aangezien dit product in elke mogelijke context gebruikt zal kunnen worden.
Per prototype werd de CQH ook ingevuld. Met behulp van deze verkregen informatie konden de prototypes uiteindelijk door middel van hun gemiddelde scores onderling vergeleken worden. 

Om daarnaast de gebruikservaring verder te verbeteren, werd onderzocht hoe een eenvoudig visueel feedbacksysteem geïntegreerd kan worden. Gebruik van zichtbaarheid en feedbackmechanismen zijn tenslotte kernprincipes uit interaction design.
In een afzonderlijk benchmarkonderzoek naar de cases van draadloze oortjes werd vastgesteld dat LED-indicatoren essentieel zijn om eenvoudig feedback te geven over de status van een apparaat, zoals opladen, batterijstatus en activatie. 
Door gebruik te maken van eenvoudige knipper- en brandpatronen van LED's in plaats van gekleurde lichten, wordt rekening gehouden met toegankelijkheidsrichtlijnen zoals differentiatie op basis van patronen i.p.v. kleur.
Het toevoegen van zo een visueel feedbacklampje zal bijdragen aan meer gebruiksvriendelijkheid en vertrouwen tijdens panieksituaties.

Voor dit onderzoek werd er gebruik gemaakt van gebruikersinterviews in combinatie met een morfologische matrix. 

In een volgende stap werd de fysieke besturingswijze onderzocht. Hiervoor werden 4 verschillende combinaties samengesteld met behulp van een morfologische matrix. Samenstellingen met drukknoppen, draaiknoppen, schuifschakelaars en joystickachtige bediening werden weergegeven in schetsen en getoond aan de drie testpersonen. De gebruikers konden hun voorkeur uitdrukken aan de hand van interviews en mochten later ook zelf een ideale combinatie samenstellen. Hierbij werd gevraagd om hun keuzes te motiveren op vlak van intuïtiviteit, foutgevoeligheid, snelheid van bediening en vertrouwen bij gebruik in panieksituaties. 

FOTO VAN MORFOLOGISCHE MATRIX
FOTO VAN EIGEN COMBINATIES

Er werd gelet op factoren zoals per ongeluk activeren, gevoelsmatige controle en snelheid van bediening in panieksituaties. De evaluaties vonden plaats in een rustige omgeving. Ook hier werd het TAP en QAP opnieuw toegepast. 

#### Resultaten
Van de negen geteste prototypes toonde prototype 3 de beste resultaten, dit met een gemiddelde van 4,86 op 7. De hoge score op comfort, grip en gebruiksgemak bevestigt het belang van ergonomische optimalisatie in early-stage prototypes. 
De gemiddelde scores werden berekend in een excel sheet. De negatief geformuleerde vragen werden eerst omgerekend om een correcte score te bekomen. 
Prototype 1 scoorde ook goed, maar werd als te groot ervaren. Het ontwerp moet voor een zo groot mogelijke groep aan gebruikers bruikbaar zijn en dat is bij dit prototype dus absoluut niet het geval. Prototype 9 scoorde het minst goed door enkele ergonomische tekortkomingen. 
De overige prototypes vertoonden gemiddelde prestaties zonder uitgesproken sterke of zwakke punten. 
Tijdens het Question Asking Protocol kwamen er ook verschillende suggesties naar boven die zeer interessant zouden kunnen zijn in de verdere ontwikkeling van het product. Zo werd er voorgesteld om het product niet volledig rond te laten zodat het niet kan wegrollen. Een ander voorstel was om het toestel asymmetrisch te maken waardoor de luidspreker misschien meer intuïtief werd terug gevonden in momenten van paniek en om op deze manier de belasting bij gebruik te verlagen. Het laatste voorstel heeft betrekking op het meenemen van het toestel. Zo zou het toevoegen van een lusje een simpele maar toch heel handige oplossing zijn om het minder snel kwijt te geraken. 

De reden waarom prototype 3 beter scoorde dan de overige prototypes is dat het zeer goed scoorde op gebied van gebruiksgemak, grip en algemeen comfort. Dit zijn drie zeer belangrijke punten, aangezien de gebruiker zich vertrouwd moet kunnen voelen met het product. Het product moet dienen als steunpunt in moeilijke situaties waarop de gebruiker volledig kan vertrouwen.

![tabelexcel](https://github.com/sidmunck/UCD/blob/main/fotos/tabelexcel.png)

![designrequirementDeelopdracht3](https://github.com/MattizV/UCD/blob/main/fotos/designrequirementDeelopdracht3.png)

Bij het onderzoek naar de fysieke besturingsmethode werd duidelijk dat eenvoudige drukknoppen aan de zijkant de voorkeur kregen. Twee van de drie testpersonen verkozen deze methode boven andere opties zoals draaiknoppen of joysticks. Dit vooral omwille van het intuïtieve gebruik en de lagere kans op fouten. Draaiknoppen zonder mechanische werden als verwarrend ervaren, terwijl joysticks te complex waren voor snelle bediening. 
De nood naar een functie om met een snelle bediening een voorkeursinstelling te activeren werd zeer duidelijk.

### The human senses
#### Doelstellingen
Het doel van deze deelopdracht is om inzichten te verwerven in hoe sensorische elementen zoals trillingen en geluid op een effectieve manier kunnen worden ingezet bij het kalmeren van personen die paniekaanvallen ervaren. Er wordt nagegaan hoe deze stimuli kunnen bijdragen aan het geven van rust, controle en comfort tijdens een paniekaanval. Er wordt onderzocht welke trilling patronen, geluiden en intensiteiten het meest geschikt zijn. 
Dit onderzoek heeft als doel om het ontwerp van dit apparaat te optimaliseren en aan te passen aan de reële noden van de eindgebruikers in paniek situaties. 

Daarnaast werd ook onderzocht hoe visuele zintuigelijke elementen bijdragen aan het emotionele comfort van de gebruiker. Vormgeving speelt namelijk een essentiële rol in het creëren van rust en veiligheid. De esthetiek van een product beïnvloedt meteen de perceptie en het emotioneel welzijn van de gebruiker, voornamelijk in contexten waar sprake is van veel stress.

Ten slotte werd in een apart onderzoek nagegaan welke vorm van feedback (visueel, auditief of haptisch) het meest intuïtief en doeltreffen is voor gebruikers. Hierbij werd de focus gelegd op hoe gebruikers onvoorbereid de betekenis van verschillende feedbacksignalen konden interpreteren en welke vorm zij als het meest aangenaam en geschikt ervaren voor dit type product. 

#### Materiaal en methoden
Voor dit onderzoek werd een prototype ontwikkeld op basis van Arduino, voorzien van een trilmotor, DFPlayer, luidspreker en een interface via Protopie Connect. De testpersonen konden het prototype dus bedienen via de interface. 
Eerst werd er een kleine test uitgevoerd waarin de testpersonen moesten aangeven welke trilling weergave ze het meest aangenaam vonden. Daarna vond de test met de interface plaats.
Tijdens deze test werd verschillende data verzameld, zowel objectieve parameters als subtjectieve feedback. Zo werd de hartslag van elke testpersoon voor, tijdens en na het uittesten van het prototype gemeten. Ook de tijd die de testpersoon nodig had om te kalmeren werd zorgvuldig bijgehouden. Na het uitvoeren van elke test vulden de testpersonen telkens een SAM-schaal en een SUS-schaal in. Met behulp van het Think Aloud en het Question Asking Protocol konden de gebruikers nog extra feedback en opmerkingen delen. Daarnaast werd het principe van Experience Sampling Method (ESM) toegepast, door real-time subjectieve feedback te verzamelen tijdens en vlak na de ervaring. 

Tijdens deze fase werd ook de mogelijkheid onderzocht om een hartslagmeter in het toestel te integreren. Het meten van biometrische gegevens wordt binnen fysiometrisch onderzoek gebruikt om de effecten van producten op gebruikers te evalueren. Een afzonderlijk onderzoek wees uit dat een interne hartslagmeter waardevolle biofeedback kan geven aan gebruikers die willen monitoren of hun stress- of paniekniveau daalt. 
Hoewel het integreren van een eigen sensor mogelijk zou zijn, bleek het uiteindelijk dat het verbinden van bestaande wearables zoals smartwatches een meer haalbare en gebruiksvriendelijkere optie is. 
Zo kan Remmie eenvoudig gegevens uit bestaande toestellen halen, zonder de prijs en complexiteit van het product sterk te verhogen. 
De hartslag werd als objectieve fysiologische parameter gemeten om het directe effect van de toegepaste sensorische stimuli op het stressniveau van de gebruiker te evalueren. 

![prototype2](https://github.com/sidmunck/UCD/blob/main/fotos/prototype2.png)
![interfaceT](https://github.com/sidmunck/UCD/blob/main/fotos/interfaceT.png)
![interfaceG](https://github.com/sidmunck/UCD/blob/main/fotos/interfaceG.png)

In dit onderzoek werd er gebruik gemaakt van muziek met een frequentie van 432 Hz omdat deze frequentie volgens verschillende bronnen meer in harmonie zou zijn met de natuurlijke trillingen van het menselijk lichaam en de natuur. Muziek op 432 Hz wordt vaak als zachter en rustgevender ervaren dan de standaard muziek met een frequentie van 440 Hz. Hoewel het wetenschappelijke bewijs hiervoor zeer beperkt is, wijzen verschillende praktijktoepassingen in muziektherapie op mogelijk kalmerende effecten op het zenuwstelsel. Aangezien het doel van dit toestel is om panieksymptomen te reguleren en tot rust te brengen, werd deze frequentie dus geïntegreerd als potentieel ondersteunend element. Het onderzoek hiervan is terug te vinden bij de bijlagen.

![gebruikerstest2](https://github.com/sidmunck/UCD/blob/main/fotos/gebruikerstest2.png)

Voor het deelonderzoek rond uiterlijk en vormgeving kregen testpersonen vier verschillende renders voorgeschoteld. Elk ontwerp bevatte exact dezelfde functionele inhoud, maar verschilde visueel in materiaalgebruik en kleur. Via het QAP werd gepeild naar hoe rustgevend, sociaal geaccepteerd en esthetisch elke render was. 
De testpersonen kregen de vraag om hun favoriete render te kiezen. Hierbij moesten ze uit een lijst van tien kernwoorden er 4 linken met het ontwerp. Deze techniek werd toegepast om bewuster en meer genuanceerd emotionele associaties bij het ontwerp te kunnen leggen. 

Voor het onderzoek naar de meest geschikte vorm van feedback werden drie verschillende testopstellingen ontworpen. Elke testopstelling stond in voor een andere soort feedback. De testpersonen werden in scenario's geplaatst waarin het toestel reageerde op een bepaalde statusverandering zoals bijvoorbeeld het opladen van het apparaat of wanneer de batterij bijna leeg was. Zonder uitleg moesten ze de betekenis van het signaal interpreteren. 
Voor deze test werd er gebruik gemaakt van een geprint toestel met een aan/uit-knop en een lampje. Daarnaast werd een schakeling gemaakt opgebouwd uit een arduino uno, buzzer, DFPlayer, luidspreker en LED, die met de methode van "Wizard of Oz" werd bestuurd. 
Na afloop werd gebruik gemaakt van de Likert-schaal en een voorkeursevaluatie met het TAP. De testpersonen kregen ook de mogelijkheid om hun ideale feedback op het toestel samen te stellen.

FOTO TESTOPSTELLINGEN

#### Resultaten
Alle drie de testpersonen gaven aan de korte trilling bij faseovergangen te verkiezen boven de continue trilling, waardoor dit patroon absoluut in het uiteindelijke ontwerp moet worden geïntegreerd.

De resultaten tonen aan dat zowel de trilling- als de muziekfunctie van het prototype een merkbaar kalmerend effect hadden op de deelnemers. De gemiddelde hartslag daalde bij het gebruik van de trillingsfunctie van 103,67 bpm naar 66,67 bpm. Bij de muziekfunctie ging deze van 115 bpm naar 70 bpm gemiddeld. Na de test steeg de hartslag van de deelnemers telkens zacht maar bleef nogsteeds ruim onder de meting bij aanvang. Dit wijst op een blijvend rustgevend effect. Zowel de directe zintuigelijke prikkels (trillingen, muziek) als de bewuste interpretatie ervan (herkenning van rustgevende signalen) droegen samen bij aan de kalmering van de testpersonen, in lijn met de theorieën over fast en slow thinking. 

De SUS-scores lagen voor de trillingsfunctie gemiddeld op 70,8 en voor de muziekfunctie op 80. Beide liggen boven het algemeen aanvaarde gemiddelde van 68 op een score van 100. De muziekfunctie werd ook hier duidelijk als gebruiksvriendelijker ervaren. 
De SAM-scores bevestigen dit ook. Zowel bij de trillingsfunctie als de muziekfunctie werd een positieve emotionele ervaring vastgesteld. De hoogste scores werden gehaald op vlak van valentie en controle. Twee zeer belangrijke factoren in panieksituaties. 

De testpersonen gaven ook aan dat het bedienen van de app in panieksituaties niet altijd mogelijk zal zijn. Het toevoegen van een "lock"-functie, waarbij vooraf ingestelde patronen via een fysieke knop op het product worden geactiveerd, werd als noodzakelijk ervaren. De nood aan deze functie bevestigt het belang van redunantie en simplicity in interaction design om de cognitieve belasting zo veel mogelijk te beperken. Ook werd het kunnen kiezen uit meerdere patronen en het eventueel zelfstandig uploaden van muziek en trillingfrequenties als positief onthaald. 

De benodigde tijd tot kalmering was gemiddeld 6,67 minuten. Dit toont aan dat het prototype zeer snel effect heeft, al blijft verder testing in echte panieksituaties nodig voor sluitende conclusies. 

![resultatenT](https://github.com/sidmunck/UCD/blob/main/fotos/resultatenT.png)
![resultatenG](https://github.com/sidmunck/UCD/blob/main/fotos/resultatenG.png)

De design requirements die uit deze deelopdracht kunnen worden gehaald zijn hieronder per categorie weergegeven:
![designr2](https://github.com/sidmunck/UCD/blob/main/fotos/designr2.png)

Bij het onderzoek rond uiterlijk en materiaalkeuze bleek dat gebruikers unaniem de voorkeur gaven aan een toestel met een matte, zachte afwerking in neutrale kleuren zoals beige. Glanzende materialen werd door de drie testpersonen als storend ervaren. De meest gekozen ontwerpvariant werd omschreven met de woorden: "rustgevend", "zorgaam" en "vertrouwd". Belangrijk hierbij was dat het toestel discreet moet zijn: gebruikers mogen zich er niet voor schamen. Subtiele materiaalcontrasten binnen eenzelfde kleurschema werden als positief ervaren. De combinatie van visuele rust en sociaal aanvaardbare esthetiek was de doorslaggevende factor in hun keuze.

Wat betreft de vorm van feedback toonde de evaluatie aan dat haptische signalen het meest intuïtief, aangenaam en effectief werden bevonden. Deze vorm kreeg de hoogste scores op de Likert-schaal van elke testpersoon. Visuele feedback werd eerder als neutraal ervaren en auditieve feedback kreeg de laagste score. Deze werd vaak als ongepast of storend ervaren, zeker in sociale contexten. 

De ideale samenstelling van feedback volgens de testpersonen bestaat uit:
- 1 à 2 korte trillingen voor aan/uit
- 5 korte trillingen voor lege batterij
- LED die zacht knippert bij het starten van het opladen van het toestel en continu brandt bij het hebben van een volle batterij. 

### The human mind
#### Doelstellingen
Het doel van dit onderzoek is om te onderzoeken hoe mentale processen zoals aandacht, stress, geheugen en intuïtie een rol spelen in de interactie tussen mens en technologie. Door te analyseren hoe het brein van gebruikers functioneert in panieksituaties, kan een product worden ontwikkeld dat het best aansluit bij de mentale noden van de gebruiker. 
Er wordt onderzocht welke interface het meest geschikt is voor gebruik in acute stresssituaties. Hierbij werd specifiek gekeken naar hoe gebruikts informatie mentaal verwerken tijdens een paniekaanval, en welke ontwerpkeuzes (zoals bijv. visuele hiërarchie) dit kunnen ondersteunen of juist tegenwerken. 


#### Materiaal en methoden
Voor deze evaluatie werden twee visuele interfaceprototypes ontworpen, elk met een andere visuele stijl en opbouw. De prototypes werden gemaakt in figma en konden net zoals elke andere app worden bediend. 

Drie testpersonen die ervaring hebben met het ervaren van paniekaanvallen kregen beide interfaces afzonderlijk te zien in een rustige, huiselijke omgeving. Ze werden gevraagd om door de schermen te navigeren en vervolgens hun ervaringen te delen in een interview, gebaseerd op het Question Asking Protocol. 

De focus lag op de beoordeling van intuïtiviteit, visuele hiërarchie, herkenbaarheid van knoppen en geschiktheid tijdens momenten van paniek. 

FOTOS INTERFACES

Daarnaast werd binnen dit onderzoek nagegaan of er behoefte is aan een ingebouwd trainingsprogramma, dat gebruikers helpt om op voorhand te oefenen met ademhalingstechnieken en vibratiemethodes. Dit onderdeel werd onderzocht via gebruiksinterviews waarbij gebruik werd gemaakt van een storyboard dat de rode draad bood voor het gesprek. Dit storyboard (VERWIJZEN HIERNAAR) hielp de testpersonen om zich in te beelden hoe het trainingsprogramma gebruikt zou worden. 

Tijdens de interviews werd gepeild naar het gebruik van het toestel in preventieve, rustige momenten, om zo te beoordelen of een trainingsfunctie waardevol wordt geacht. Daarnaast werd via drie fictieve productvarianten met verschillende prijsstellingen inzicht verkregen in de prijsperceptie en voorkeuren van de gebruikers. 

FOTO OPTIES REMMIE 


#### Resultaten 
Uit de testen kwam interface 1 als duidelijke voorkeur naar boven. Deze interface werd omschreven als rustgevend, overzichtelijk en intuïtief. Dit dankzij de sobere layout, grote knoppen en duidelijke visuele hiërarchie. De symbolen die werden begeleid met tekst en het consistente kleurgebruik droegen bij aan een zeer snelle herkenning. 
Interface 2 werd als speelser ervaren, ondanks dat sommige visuele elementen (bijv. de smileys) het hier beter deden dan bij interface 1. 

Een verbeterpunt was de behoefte aan visuele begeleiding bij trillingsoefeningen, bijvoorbeeld via een eenvoudige animatie.

De interviews over de nood aan een trainingsprogramma toont aan dat alle respondenten een duidelijke meerwaarde zien in deze functie. Voor beginnende gebruikers volstaat een basispakket (Remmie Basic), terwijl voor gebruikers met veel ervaring met paniekaanvallen die onopgelost blijven Remmie Plus of Premium toch een betere oplossing blijkt. 
Er werd ook aangehaald dat het zeer korte en krachtige sessies moeten zijn met dagelijkse herinneringen. 

## Kritische reflectie
In deze reflectie blikken we terug naar het eerste semester van het project ‘Werkbaar werk in de zorg’. Het project bracht een grote uitdaging met zich mee die ons veel heeft geleerd, maar ons ook waardevolle inzichten heeft gegeven. Het heeft ons laten beseffen waar we in de toekomst beter op moeten letten. Het was een leerproces waar we alle drie heel wat kennis uit hebben gehaald die in onze verdere carrière zeker nog van pas zal komen. 

De sterkste eigenschap van ons team is planning. Naast de deadline voor de opdracht, werden er wekelijks deadlines voor elke teamlid opgelegd. Deze werden meestal gehaald waardoor er in de blok heel wat tijd werd gewonnen. 

Een ander belangrijk aspect binnen het team is het feit dat elk teamlid zijn/haar kennis op zijn/haar eigen manier heeft kunnen toepassen. Zo zijn er teamleden die beter zijn met computers, teksten schrijven, tekenen… Deze talenten werden op voorhand besproken en op deze manier kreeg iedereen telkens opdrachten die aanleunden bij waar ze net goed in waren. Dit zorgde niet alleen voor een efficiënter proces, maar ook tilde het de kwaliteit van ons project naar een hoger niveau.

Een uitdaging voor het team was het nemen van initiatief en het betreden van onbekend terrein. Zo duurde het telkens heel lang voordat er naar een volgende fase in het project kon worden gedaan. Er was sprake van veel twijfel en de knoop doorhakken leek voor iedereen best moeilijk. Eens dat we dan met een nieuwe fase van het proces bezig waren, liep alles meestal weer vlot. 

Een grote fout die we in het begin maakten, en waar we ook zeer veel tijd mee zijn verloren, is het focussen op de vorm van het product en plaatsing van de knoppen. We dachten op dat moment even niet helder na maar gelukkig konden we op tijd van deze denkwijze afstappen, het roer omgooien en een volledig nieuwe wave uitschrijven. 

Dit project heeft ons alle drie heel wat geleerd. Het onderbouwen, kritisch nadenken, reflecteren en grondig onderzoek doen zijn zeer belangrijke aspecten die we in het begin van het semester nog niet echt grondig gebruikten. Door het proces te doorlopen is het duidelijk geworden dat deze heel belangrijk zijn en hebben we onze focus hier dan ook op gelegd. 

Ook leerde dit proces ons hoe we moesten omgaan met onverwachte wijzigingen. In plaats van in paniek over te gaan, zijn we hier constructief met aan de slag gegaan en hebben we er uiteindelijk toch nog iets van kunnen maken. 

Momenteel is het project ‘Werkbaar werk in de zorg’ al een zeer leerrijk traject geweest. Met behulp van de nieuw verkregen kennis zijn we stap voor stap een beetje meer klaar voor de toekomst. 

Een zeer waardevolle toevoeging aan dit project was de externe PESTEL-analyse die werd uitgevoerd door een groep masterstudenten. Zij bekenen het product vanuit verschillende maatschappelijke en beleidsmatige invalshoeken waardoor ze een bredere kijk konden geven op de context waarin het toestel zou functioneren. 
Zo werd er op politiek vlak bijvoorbeeld aanbevolen om het toestel modulair op te bouwen. Dit vanwege draagt niet alleen bij aan een langere levensduur maar opent ook de mogelijkheid tot lokale productie en eventuele subsidieaanvragen via VLAIO. Hoewel dit buiten het bereik van dit project valt, vormt het een interessante piste voor verdere ontwikkeling. Lokale productie biedt natuurlijk economisch gezien ook een meerwaarde, ondanks de hogere intiële kost.
Het toestel zou eventueel ook als medisch hulpmiddel kunnen worden beschouwd door de mutualiteiten maar ook dit wordt in dit onderzoek buiten beschouwing gelaten.
Een ander zeer goede opmerking die gegeven werd, was het werken met een inleversysteem. Dit is op ecologisch vlak een zeer goed aspect. Dit zou eventueel toegepast kunnen worden indien het product later effectief op de markt gebracht zou worden.
Tot slot kwamen ook juridische aspecten aan bod, zoals het waarborgen van de privacy volgens de GDPR en het overwegen van mogelijke medische claims na verder onderzoek naar de effectiviteit van de trainingsfunctie. Hoewel niet elk punt onmiddellijk kon worden doorvertaald in dit project, heeft deze analyse bijgedragen aan een bewustere, kritischer houding tegenover de langetermijnimpact van het productontwerp.


## Bronnen
[^1]: Vlaamse Vereniging van Klinisch Psychologen. (2023). Ook de wachtlijst vol. Vlaamse Vereniging van Klinisch Psychologen. https://vvkp.be/nieuws/ook-de-wachtlijst-vol

[^2]: Zorgnet-Icuro. (2023). De mythes bevraagd: Resultaten van de Public Mental Health Monitor 2023. Zorgnet-Icuro. https://www.zorgneticuro.be/sites/default/files/publication/2024-02/De%20mythes%20bevraagd.%20Resultaten%20van%20de%20Public%20Mental%20Health%20Monitor%202023.pdf

[^3]: Dinbelg. (2005). Volwassenentotaal. Geraadpleegd op 6 maart 2025, van https://www.dinbelg.be/volwassenentotaal.htm 

[^4]: Makkes van der Deijl, G. B., & Panfilov, A. V. (2007). Formation of fast spirals on heterogeneities of an excitable medium. Physica D: Nonlinear Phenomena, 231(2), 112–120. https://doi.org/10.1016/j.physd.2006.09.019 

## Bijlagen
storyboards:

![storyboard_1](https://github.com/MattizV/UCD/blob/main/fotos/moodboard_aula.jpg)
Storyboard: Remmie gebruiken in een drukke ruimte

![storyboard_2](https://github.com/MattizV/UCD/blob/main/fotos/moodboard_thuis.jpg)
Storyboard: Remmie gebruiken als hulpmiddel om met angst te leren omgaan
